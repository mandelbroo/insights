<!DOCTYPE html>
<html lang="uk">

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <meta name="color-scheme" content="light dark">
  <title>Чому збільшується СЗЧ</title>
  <link rel="stylesheet" href="../styles.css">
</head>

<body>
  <div class="nav">
    <a href="../index.html">
      <svg xmlns="http://www.w3.org/2000/svg" fill="#000000" width="24px" height="24px" viewBox="0 0 24 24"
        style="fill: #3498db;">

        <g data-name="Layer 2">
          <g data-name="arrow-ios-back">
            <rect width="24" height="24" transform="rotate(90 12 12)" opacity="0" />
            <path
              d="M13.83 19a1 1 0 0 1-.78-.37l-4.83-6a1 1 0 0 1 0-1.27l5-6a1 1 0 0 1 1.54 1.28L10.29 12l4.32 5.36a1 1 0 0 1-.78 1.64z" />
          </g>
        </g>
      </svg>
    </a>
  </div>
  <div class="container">
    <h1>Чому збільшується СЗЧ (Ч1 і Ч2)</h1>
    <h4>© Змій Горинич 2025-11-15 <a href="https://t.me/gorynych_ua/420">@t.me/gorynych_ua</a></h4>

    <h2>Ч1</h2>

    <p>Всі тільки і обмусолюють питання невизначенності термінів служи, відсутністю ротацій, елементарним страхом тощо.
      Але, маючи погляд зсередини, все дивуюсь, чому ніхто не каже про тотальну некомпетентність</p>

    <p>Так, це доволі широкий термін, під який можна загребсти будь що. Але в цьому пості хочу здійняти тему про
      некомпететність командирів по напрямку БпС, як власний профільний напрямок роботи</p>

    <p>Будемо відверті до себе: високий рівень розвитку мають тільки медійні підрозділи або ті, в керівному складі яких
      є
      умовні "олігархи". Саме ці підрозділи стабільно показують високі результати, активно розвивають передові напрямки
      і
      від яких в інфопросторі складається картинка, що наша армія попереду всієї планети з впровадження інновацій. Але
      хоч
      ці підрозділи і вносять вагомий внесок у обороноздатність на найбільш важких напрямках, проте на інших ділянках
      (на
      переважній більшості фронту) стоять і стримують ворога інші, мало або геть нікому не відомі підрозділи</p>

    <p>Основними тактичними підрозділами в Збройних Силах, що приймають на себе всі незгоди та тримають фронт - були і є
      батальйони. Саме від їх рівня організації, розвитку та ефективності залежить "стійкість" ділянки фронту. Яке було
      моє здивування, коли я дізнався за факт рішення про повний контроль засобів БпЛА лінійних батальйонів саме з ПУ
      однієї з бригад і це вважалось ефективною системою організації. Тобто бригада здійснювала не загальну координацію
      та
      підтримку, а повний контроль засобів БпЛА лінійних батальйонів. Таким чином, основні тактичні підрозділи ділянки
      фронту були лишені контролю власних ж засобів БпЛА, від чого всі витікаючі проблеми на рівні батальйону:
      відсутність
      розуміння проблематики розвитку власних БпС, прогалина по власній ситуаційцій обізнаності та втрата інтересу до
      розвитку власних основних засобів ведення бою - БпС. Коли "старший начальник" все контролює та забирає під себе -
      самі розумієте, яка мотивація щось робити</p>

    <p>А тепер сухих реалій: станом на 2025 рік ми досі маємо розвиток багатьох підрозділів (на мою суб'єктивну думку)
      рівня 2023 року, а саме: мається штатний (або досі! позаштатний) взвод БпС, чудово якщо рота. Цей організм БпС, в
      кращому випадку, закриває потреби ситуаційної обізнаності (2-3 позиції), можливо має власні FPV (1 позиція), а
      можливо ще буде екіпаж великих бомберів (1 позиція). Тобто переважно такі підрозділи в структурі батальйонів
      закривають елементарні потреби "дати стрім", "відпрацювати FPV", "занести хлопцям провізію". І коли ділянка
      спокійна
      - цього вистачає. А коли, раптом, ворог починає активні штурмові дії - виявляється, що не вистачає ні екіпажів
      Мавіків, щоб давати підсвітку та контролювати всю смугу батальйону; ні FPV, щоб займатись контролем переднього
      краю
      та працювати по ворогу "вглиб"; ні великих бомберів, бо логістика знищена вщент і треба передовим позиціям на всі
      можливості нон-стоп тягати провізію</p>

    <p>Які проблеми ми отримуємо? Бригада вимушена залучати додаткові засоби на ділянку(и), щоб закривати базові потреби
      по
      стриманню переднього краю, забезпеченню позицій піхоти та контролю смуги від просочування. Зазвичай, всіх наявних
      засобів бригади не вистачає, щоб задовольнити всі потреби. Починається лихорадне наповнення підрозділів засобами
      БпС, на яких не вистачає ні організаційних, ні матеріальних ресурсів. Врешті-врешт це призводить до накопичення
      проблем та значного збільшення навантаження на особовий склад БпС</p>

    <p>А тепер до головного. Під час активних штурмових дій саме від БпС залежить здатність завчасно виявити ворога,
      знищити на підступах та забезпечити передній край, бо звичайна логістика знищується вщент (про Рубікон всі чули,
      але
      тільки зіштовхнувшись напряму дізнаються, наскільки це болісно). Тобто особовий склад БпС тягне на собі додаткове
      навантаження, значно збільшені ризики й катастрофічну нестачу всього: починаючи від елементарних технічних засобів
      (привіт спільнотам, які "втомились" донатити на потреби хлопцям), закінчуючи тим, що на кожного пілота, що вибув
      зі
      строю, інший бере на себе навантаження х2</p>

    <h2>Ч2</h2>

    <p>Підготовка нового фахівця БпС, без перебільшення - пів року. Фахівця, якого ще треба знайти, навчити,
      забезпечити. Тобто це геть не швидко та дорого, дорого в першу чергу через те, що його відсутність зараз сплачують
      кров'ю інші</p>

    <p>В 22 році ми йшли не за гроші, а задля збереження країни. Люди стояли чергами й правдами та неправдами потрапляли
      у військомати, аби отримати зброю та захистити свій дім. Зараз, коли війна перейшла з розряду спринта у марафон,
      питання грошового забезпечення армії - питання її стійкості. Бо не може солдат тримати фронт та класти власну душу
      й тіло, якщо не здатен не те, щоб власні потреби закрити, а, тим паче, родину забезпечити. Відкрию таємницію, що
      не всі пілоти та до них дотичні отримують премію 100к. Я вже мовчу за 170. Так, вони не піхота. Але сучасна війна
      про те, що фронт стоїть, доки стоїть піхота і контролюють смугу БпС</p>

    <p>І маємо ситуацію, де на БпС навалюється значне навантаження та ризики, без збільшення мат забезпечення, але зі
      значним збільшенням потреб, які закривають ті ж самі хлопці. Звісно, багато хто це не витримує та йде в СЗЧ -
      туди, де організація та забезпечення краще. Інші, хто залишається - приймають на себе ще більший тягар і
      починається сніжний ком, що призводить до погіршення ситуаційної обізнаності переднього краю та значному
      погіршенню його забезпечення. Піхота так само, отримує збільшенні ризики, погіршене забезпечення та майже
      унеможливлені можливості ротації або з такими ризиками, що хлопцям доводиться сидіти по 500+ діб (я не шуткую, є
      такі факти) на передовій. І одна річ, коли тобі по повітрю/по землі постачають все необхідне, але ж не тоді, коли
      ділянка горить і БпС починають всіма засобами "тушити пожежі". І це все, зрозумілим чином, впливає на моральний
      стан, на відсутність відпочинку у людей (не роботів), і у результаті особовий склад опускає руки та уходить. Бо
      можна тримати стрій, коли геть важко але є віра, що за тебе піклуються, забезпечують, бережуть та вірите, що
      здатні втриматись. А коли все навколо сипеться, на людей (які вже геть виснажені) лягає більше навантаження, яке
      тільки збільшується, а поруч ще й побратими опускають руки та уходять - ідейних людей зараз вже геть не багато і
      навіть вони мають певну межу тягнути все на собі</p>

    <p>Коли старші начальники починають активно втручатись, "напихувати" ділянку приданими підрозділами (в більшості не
      забезпеченними матеріально) та вимагати збільшити кількість засобів БпС - це призводить до перенаванатаження
      існуючої системи в підрозділах, яка до цього геть не була готова. А не була готова тому що у нас досі БпС в
      більшості випадків забезпечуються по залишковому принципу, пілоти та до них дотичні не прирівнюються по грошовому
      забезпеченню до піхоти, хоча від них всіх напряму залежить стійкість переднього краю. І саме через розлад систем в
      таких підрозділів люди, які потрапляють не до Азовів, Мадярів, Ахілесів тощо, це бачать, відчувають на собі і не
      готові віддавати своє здоров'я та життя задарма</p>

    <p>Правильно каже пані Берлинська, що нашою перевагою були технології та люди. І за ці роки, нерозумінням, як
      вибудовувати та розвивати БпС, ми втратили ці переваги. І тепер кров'ю намагаємось виправити власні помилки, які
      наглядно демонструють всі накопиченні проблеми. І одна з них - СЗЧ. Не через страх долучитись до війська або нести
      важку службу, а через страх згинути задарма через некомпетентність</p>

    <h4>© Змій Горинич 2025-11-15 <a href="https://t.me/gorynych_ua/420">@t.me/gorynych_ua</a></h4>

  </div>
</body>

</html>