<!DOCTYPE html>
<html lang="uk">

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <meta name="color-scheme" content="light dark">
  <title>Чому збільшується СЗЧ</title>
  <link rel="stylesheet" href="../styles.css">
</head>

<body>
  <div class="nav">
    <a href="../index.html">
      <svg xmlns="http://www.w3.org/2000/svg" fill="#000000" width="24px" height="24px" viewBox="0 0 24 24"
        style="fill: #3498db;">

        <g data-name="Layer 2">
          <g data-name="arrow-ios-back">
            <rect width="24" height="24" transform="rotate(90 12 12)" opacity="0" />
            <path
              d="M13.83 19a1 1 0 0 1-.78-.37l-4.83-6a1 1 0 0 1 0-1.27l5-6a1 1 0 0 1 1.54 1.28L10.29 12l4.32 5.36a1 1 0 0 1-.78 1.64z" />
          </g>
        </g>
      </svg>
    </a>
  </div>
  <div class="container">
    <h1>СЕМАНТИЧНА КРИЗА. АБО ЧОМУ МОВНІ КАМПАНІЇ НЕ ПРАЦЮЮТЬ</h1>

    <h4>© Денис Блощинський 2025-11-09 <a
        href="https://www.facebook.com/share/p/16RjUMjeAR/">https://www.facebook.com/denblo</a></h4>

    <p>
      У 2024 році 51% українців отримували інформацію про події в Україні з Telegram – платформи, яку контролює ФСБ. Це
      перевищує сумарний потік з блогерів (24%) та офіційних телеканалів (21%). Російськомовний гурт Poshlaya Molly
      з'явився на Spotify в українському топі 302 рази від початку року – більше, ніж найпопулярніша українська
      виконавиця Klavdia Petrivna (268 разів). Десятки тисяч найнятих тролів щотижня продукували понад 1300 повідомлень
      і 37000 коментарів в українських соцмережах.
      Разом з іншими факторами це призвело до приголомшливог орезультату:
      7 листопада оприлюднили дослідження, яке дивує навіть тих, хто роками працює в культурній сфері.
      66% київських школярів говорять російською на уроках.
      82% — на перервах. Лише 18% використовують українську постійно.
      Це не статистика. Це діагноз.
      Діагноз того, що російська семантика – спосіб відчувати світ, де цинізм це норма, а людяність слабкість –
      інтегрована в TikTok, YouTube, Spotify, Telegram, ігри, стрімінг. І там формує не просто мовні звички, а структуру
      думки. Українці споживають цей контент і дають ворогові змогу заробляти на собі, одночасно поглинаючи наративи,
      які транслює Кремль.
      І найстрашніше — що ми знову чуємо звичну реакцію: посилити контроль, більше кампаній, більше амбасадорів, більше
      правильних слів у правильних місцях.
      Чесно, я не знаю як мені вже про це говорити. Нерозуміння причин цих процесів тими людьми, які намагаються щось
      робити в сфері «захисту та популяризації української мови», просто вражає.
      Але це закономірно. Оскільки ми шукаємо коріння проблеми в підсистемі. В інформаційній політиці, в ідентичності, в
      комунікаційних нормах. А проблема, яка породжує такий результат, знаходиться в надсистемі. А саме в культурі.
      Ми втратили не дисципліну мовлення, а енергію українського смислу. Діти не відмовляються від української на знак
      протесту. Навіть якщо хтось комусь в якомусь опитуванні так сказав. Вони просто не бачать простору, де ця мова
      була б атмосферою життя, а не аргументом про правильність.
    </p>
    <h4>✅ Пастка реактивної ідентичності</h4>
    <p>Десятиліттями ми протиставляємо українське російському. Але будь-яке протиставлення — це форма залежності.
      Українська залишається "мовою оборони", "мовою правильного вибору", "мовою патріотизму". А потрібна мова творення
      —
      мова, якою жартують, мріють, сперечаються, закохуються, створюють світові хіти. Поки російська семантика (не мова,
      а спосіб відчувати світ) інтегрована в TikTok, YouTube, ігри, стрімінг — і там формує інтонації, що цинізм це
      норма, а людяність — слабкість. Ми боремося за слова. А втрачаємо структуру думки.
    </p>
    <h4>✅ Потрібний інший шлях - від спільнот захисту до суб'єктних кіл творення</h4>
    <p>
      Більшість "спільнот розвитку української" працюють за логікою "ми свої". Вони дають тепло, підтримку,
      відчуття
      приналежності. Це важливо. Але це не створює події мислення.
      Спільнота за замовчуванням стає противником суб'єктності. Вона дає готовий пресет "позиції світу": є мова, етика,
      стиль поведінки. Ти "вписаний" у рамку, яка знімає з тебе тягар самостійного судження. Як музичний пресет: тицнув
      ногою на педаль — і звучиш "правильно", без переведення уваги.
    </p>
    <h4>✅ Потрібне інше.</h4>
    <p>
      Не спільнота однодумців, а простір спільної роботи розуму. Не клуб захисників мови, а екосистема, де українська
      стає середовищем мислення.
    </p>

    <h4>Я пропонував би подивитися на три шари такої екосистеми:</h4>

    <p>1️⃣ Освітній. Це не про правила мови, а про майстерні сенсів. Де історія, фізика, етика звучать живою українською
      не
      як предмет вивчення, а як спосіб мислення. Де виростають не "правильні учні", а автори контенту: сценаристи,
      коміки,
      подкастери, режисери.
    </p>
    <p>2️⃣ Медійний — не кампанії "говоримо правильно", а центри виробництва та подальшої дистрибуції комунікаційних
      сенсів. Локальні продакшни, де українська — не символ правильності, а мова доступу до участі. Де створюється
      контент, який хочеться дивитись, а не той, який "треба" підтримати.
    </p>
    <p>3️⃣ Культурно-економічний. Це та сама креативна індустрія, де українська стає економічно життєздатною. Де є
      робота,
      гонорар, аудиторія. Де "зроблено українською" означає не тільки патріотизм, а якість і справжність.
      Коли ці три шари входять у резонанс — народжується культурна гравітація. Простір, де мова перестає бути
      інструментом
      і стає атмосферою.
    </p>

    <h4>Що робити?</h4>

    <p>▶️ Перестати "українізувати», натомість почати відбуватися в українських сенсах.</p>
    <p>▶️ Не переконувати дітей говорити правильно, а створювати світи, де інакше не хочеться думати.</p>
    <p>▶️ Не захищати мову як твердиню — вирощувати культуру, в якій українська звучить природно, сильно, невимушено.
    </p>
    <p>Сьогодні українська набагато більше потребує не захисту, а простору. Такого простору, де вона не символ, а шкіра.
      Де нею не борються, де нею живуть.
      Тоді ми спокійно можемо використовувати важелі закону за залишковим принципом. Бо коли дитина дивиться світ
      українською, сміється українською, творить нею, їй не треба нагадувати про правильність. Вона просто не може
      інакше.
      Це я можу вам сказати як людина яка 36 років свого життя розмовляла російською, писала російською, співала
      російською та виробляла сенси мовою цієї культури.
      Але для того, щоб це сталося, потрібно перестати будувати спільноти захисту. Потрібно почати ствоювати суб'єктні
      кола, де мислення може трапитися.
      Де українська — не аргумент. А подія.
    </p>

    <p>
      P.S. Якось мене так вкурвили новини останіх місяців про політичні ігри нашої влади, які не дозволяють нам
      використовувати найдорогоцінніший ресурс для країни в час повномасштабної війни – час – в найкращий спосіб… Новини
      про про$бані спроби побудувати маневрову генерацію, про неможливість системно підтримати реальні інноваційні
      зрушення в розвитку військової промисловості, про бездарні провали з мобілізаційною кампанією, що чергове ниття
      про
      «недостатній контроль з боку держави» в сферах культурної політики, стратегічних наративів та ідентичності мене
      просто вибісило. І я витратив набагато більше ніж півтори години на пост.
      Я зробив окремий документ на 65 сторінок. Цього разу трохи перевершив довжину своїх постів:)
      Це документ про те, що можна врешті решт розпочати робити дя того, щоб на українську мову перейшло наступне
      покоління наших громадян. Власним вибором, власною волею.
      Я склав думки про цілу екосистему, яку нам варто почати будувати зараз. Оскільки на цей процес піде більше точно
      мінімум 10-15 років. Детальніше про архітектуру цієї екосистеми — у моєму white paper
      <i>"Українська: мова сучасності / Future Language of Freedom".</i>
      Якщо цікаво – в другому коментарі посилання на документ що доступний для коментарів.
      Будь ласка, пересилайте цей пост/документ тим, кому він буде цікавий, хто цікавить розвитком української мови,
      культури. Тегайте та коментуйте - як і цей пост так і відповідні місця в документі.
      Допоможіть донести це притомним державникам, бізнесменам та меценатам, громадським діячам. Не як істину в останній
      інстанції, а як пропозицію помислити в цих смисловх розтяжках.
    </p>

    <a href="https://docs.google.com/document/d/1X24o1taTZRHI_4xQIpeFNYaDMJ5O3bHSfcwD-ah5veA/edit?usp=sharing"
      target="_blank">Українська:
      мова сучасності / Future Language of Freedom</a>

    <h4>© Денис Блощинський 2025-11-09 <a
        href="https://www.facebook.com/share/p/16RjUMjeAR/">https://www.facebook.com/denblo</a></h4>
  </div>
</body>

</html>