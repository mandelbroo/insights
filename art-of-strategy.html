<!DOCTYPE html>
<html lang="uk">

<head>
  <meta charset="UTF-8">
  <meta name="viewport" content="width=device-width, initial-scale=1.0">
  <meta name="color-scheme" content="light dark">
  <title>Мистецтво бути стратегом</title>
  <link rel="stylesheet" href="styles.css">
</head>

<body>
  <div class="nav">
    <a href="./index.html">
      <svg xmlns="http://www.w3.org/2000/svg" fill="#000000" width="24px" height="24px" viewBox="0 0 24 24"
        style="fill: #3498db;">

        <g data-name="Layer 2">
          <g data-name="arrow-ios-back">
            <rect width="24" height="24" transform="rotate(90 12 12)" opacity="0" />
            <path
              d="M13.83 19a1 1 0 0 1-.78-.37l-4.83-6a1 1 0 0 1 0-1.27l5-6a1 1 0 0 1 1.54 1.28L10.29 12l4.32 5.36a1 1 0 0 1-.78 1.64z" />
          </g>
        </g>
      </svg>
    </a>
  </div>
  <div class="container">
    <h1>Мистецтво бути стратегом</h1>
    <h4>© Богдан Кротевич 2024-07-22 <a href="https://t.me/ein_fruhling_2/463">@t.me/ein_fruhling_2</a></h4>

    <p>В суспільстві є проблема занадто великої кількості інформації, яку люди зазвичай не встигають проаналізувати.
      Через це ми сприймаємо медіа вкиди як даність, і, що найгірше, реагуємо на них не розібравшись. Складно
      аналізувати слова людей, не порівнюючи їх не те щоб з попередніми заявами, а навіть зі словами, сказаними за
      хвилину до цього. Раніше була одна проблема — коротка пам'ять. Зараз же вона погіршилась обсягами інформації.
      Людина може казати на чорне, вже через п'ять хвилин казати на біле чорне, а в кінці підсумує, що білого та чорного
      не існує, бо взагалі все сіре. Це елементарна маніпуляція, яка стає ще більш переконливою, якщо додати спокійний
      тон. Як приклад агент Люся. Казав на всю країну лютий треш і лайно, але більшість його слухала, бо спокійний
      впевнений тон це ілюзія правди. Додайте туди інтелектуальну лексику і вже маєте майже проповідь.</p>

    <p>Саме тому я люблю текстовий формат. У споживача є час це зберегти, зафіксувати, перевірити, повернутись. На відео
      інтерв'ю, навіть якщо ти підготуєшся до всіх відповідей, не у всіх є можливість запам'ятати все з точністю (окрім
      людей з феноменальною пам'яттю, звичайно). Також є обмеження по часу, і відповіді треба скорочувати — що є,
      звичайно, менш змістовним.</p>

    <p>Тому я вирішив написати і постаратись розкрити свої зауваження нинішньому головнокомандувачу, котрого я на
      займаній ним посаді вважаю неефективним та шкідливим.</p>

    <p>Військова стратегія це мистецтво планування та ведення війни, що включає в себе розробку загального плану та
      систематичне використання військових ресурсів для досягнення поставлених цілей у конфлікті.</p>

    <h2>По порядку</h2>

    <p>Я, мабуть, обійду рішення Сирського на посаді командуючого ООС (які дали мені справжнє розуміння його
      «стратегічного» рівня); але його командування ОСУВ «Хортиця» обійти не зможу. Термін «солянка» у військовому
      управлінні з'явився саме під час активних боїв за Бахмут. Безліч командирів, моїх побратимів, вже тоді обурювались
      тактикою Сирського закидати більшою кількістю підрозділів важкий напрямок, створивши таким чином колапс системи
      управління. Один з командуючих того напрямку якось мені сказав, що йому здається, що його «призначили тільки щоб
      посадити в тюрму», бо він по-факту нічого не контролює, а Сирський приїжджає і віддає командирам підрозділів
      накази напряму. Поступово така тактика перейшла майже на всі напрямки ОСУВ «Хортиця», де на кожному напрямку була
      незрозуміла кількість підрозділів, котрі стоять на визначеному напрямку. Більше того командир цього напрямку часто
      не розумів, хто в його смузі може працювати та хто ким керує. Тобто «стратегічність» управління була тоді така:
      якщо є проблема, то закидаємо її всіма, хто є, щоб проблеми не було.</p>

    <p>Далі ситуація з Авдіївкою. Я описав цю ситуацію 14 лютого 2024 з наглядними елементарними ілюстраціями. На той
      момент мене обурило, що штурмову бригаду замість використання в штурмових діях з елементами загальновійськового
      бою а саме маневру та удару у фланг просто закинули в майже оточення для прикриття відходу інших підрозділів. Це
      показова ситуація «стратегічності» використання резервів. Показова, тому що, по-перше, рішення це базувалось на
      відсутності розуміння управління військами взагалі (тобто профільним підрозділам ставили непрофільні задачі), а
      по-друге, нагадаю, пан головнокомандувач Сирський прийняв ЗСУ з іншими Силами Оборони, увага, з наявними
      резервами. Тобто були підрозділи які знаходились на полігонах і тренувались, щоб була ротація, а також підрозділи
      резервів були навіть в кожному ОТУ. Я на цьому наголошую, бо зараз, в 2025 році, не маючи резервів і не маючи
      достатньої кількості піхоти, ми мусимо тримати посадки та позиції в оточеннях, без можливості відвести власні
      сили, а в разі відведення на командира, який прийняв таке рішення, буде відкрите службове розслідування. Причини
      такого різкого виводу військ та використання підрозділів мені не зрозумілі; я можу тільки припускати, що дехто
      таким чином хотів показати що він не «м'ясник». Але військові рішення які керуються власним его, на моє
      переконання — це злочин, бо несуть безпідставні втрати.</p>

    <p>Таким чином прийняли рішення вивести війська з Авдіївки, де оборона будувалась роками, на напрям непідготовленої
      оборони, що стало одним з основних місць успішних наступальних дій противника. В цей час відбулось призначення
      генерала Содоля на командуючого ОСУВ «Хортиця», перепідпорядкування всієї сухопутної операції командуванню ОСУВ
      «Хортиця», та перетворення всієї лінії фронту на ОСУВ «Хортиця» — масштабну «солянку», плюс ще більше приданих
      сил. Більш того – придані сили почали приймати придані сили. Це просто масштабування проблеми до формату
      загальнодержавної. Прикладом в нас в бригаді були придані підрозділи ДПСУ, у яких в підпорядкуванні були придані
      підрозділи ЗСУ. Тільки абсолютно не дотична до військової справи людина може не зрозуміти наскільки це масштабна
      катастрофа управління. Ви бачили яку це проблему створило з появою наступальних «вперед-вперед» задач. Знову ж
      таки, зовсім незрозумілі задачі на кшталт «відновити тактичне положення» почали приходити до всіх от тільки рішень
      для командирів було не так багато.</p>

    <p>Перше – це погодитись та стерти особовий склад в погоні за «непотрібною посадкою в низині» (якраз в таких
      ситуаціях командири відправляють не свої сили, а придані — це загальновідомий факт). Друге – збрехати, сказати що
      ви спробували і не вийшло, насправді нічого не зробивши. Тоді є шанс що це «проканає» і розслідування не прийде. I
      третє - відмовитись, аргументуючи недоцільністю задачі. Результат – службове розслідування. На жаль, третій
      варіант обрала дуже мала кількість підрозділів, включно з нашою бригадою. Збрехати ж обирало на той момент мало
      підрозділів. У деяких певний час це навіть виходило, а проти деяких, знову ж таки, починали службові
      розслідування. Перший же варіант обирала абсолютна більшість. Ви це бачили, безліч дописів про використання
      приданих підрозділів як м'ясо весь 2024 рік — це стало масовим в такій «стратегічній» війні. «Солянки» все більше
      дробились – на батальйони, роти, взводи. Я навіть не можу уявити, що робили деякі командири батальйонів, бо всі їх
      підрозділи були поротно або повзводно розкидані по всій лінії фронту і фактично своїми підрозділами вони не
      керували. Хочу наголосити, що деякі підрозділи дробились через затикання дірок, а інші ж дробились щоб «відновити
      тактичне положення» і або задовольнити своє его, або ж вислужитись перед тим хто зверху. (Саме ця проблема змусила
      мене намагатись пролобіювати дивізійну систему, але до неї трішки пізніше). Так от «стратегічність» таких рішень
      призвели до супер-швидкого знищення швидкого стирання власних військ, і перш за все, як ми розібрались, приданих
      підрозділів. Але і придані закінчувались, тож після розмотаних батальйонів та рот командирам довелось вибирати:
      або стирати своїх, або брехати – бо казати правду означає отримати догану. Так все і відбулось: безліч, просто
      нереальна кількість втрачених позицій, котрі подаються як діючі – від 10 до 30 на бригаду. Тотальна брехня про
      ситуацію та стан справ. Колись так сталось, що наш підрозділ в «стратегічному» задумі головнокомандувача довелось
      завести в форматі БТГр на напрямок Нью-Йорку, де одна з бригад провалила оборону, командування втратило контроль,
      а частина їх підрозділів знаходилась в оточенні вже більше 20 днів. І так сталось, що я став командиром цієї БТГр
      – хоч заходити на цей напрям бажання не було ніякого, включно з тим що вже тоді я розумів, що цей напрям – це
      майбутнє оточення. Так от, на той момент кожен день просуваючись вперед, кожен довбаний день просування та
      відбиття території з метою деблокування оточених підрозділів, кожен сраний день з ГШ приходила команда
      «пришвидшити просування». Це в ситуації, коли подякували б, що не відступаємо в умовах що склались. При цьому,
      нагадаю «стратегічним геніям» щодо наступальних дій підрозділами, які знаходяться в обороні, і для чого зазвичай в
      наступі використовуються окремі підрозділи, котрі проходять крізь бойові порядки оборонних сил:</p>

    <p>Існує посібник ADP 390, який доповнює доктрину наземних операцій, встановлену в ADP 3-0 ma FM 3-0 та надає
      додаткову інформацію про основні концепції та заходи контролю, пов'язані з мистецтвом і наукою тактики. В ньому
      чітко прописано що «сила оборони має створювати умови для наступу. Командири оцінюють успішність оборони й
      вирішують, коли можна перейти до наступу. Планування переходу – підготовка резервів, поповнення, реорганізація —
      необхідне для безпечного й ефективного початку наступальних дій». Таким чином, обороняючись, підрозділи утримують
      або виснажують противника, створюючи сприятливі умови. Командир ухвалює рішення: чи атакувати самостійно
      (контратака) або передати наступ іншим силам (другий ешелон). Другий ешелон резервні або спеціально підготовлені
      підрозділи вводяться через оборонну лінію, щоб провести плановий наступ із кращим шансом успіху. Простими словами,
      атака з оборони менш ефективна, і в разі її не успішності контратака противника може стати успішною за рахунок
      відсутності сил в обороні котрі на даний момент проводять наступальні дії. Як раз таки з іншого боку в разі
      провалу наступальних дій окремих підрозділів, оборона лишається стійкою що унеможливлює, або значно ускладнює
      контр наступальні дії противника. Таким чином ми деблокували суміжні підрозділи, які перебували вже більше 30 днів
      в оточенні, та запропонували вивести їх. Звичайно, що дозвіл ніхто не дав, не зважаючи на те, що наші наступальні
      можливості зменшились, і в умовах перекидання підрозділів між напрямками відбулась втрата позицій. Проте
      підрозділи були справедливо виведені за рішенням командира бригади, за яке йому прилетіло чергове «службове
      розслідування». Після цього прийшла команда бригаді котра тільки що провела заміну іншого підрозділу, котрий
      провалив оборону, бригаді котра стала на ділянку не підготовлену до ведення оборони на основний напрямок
      наступаючого угрупування ворога, БТГр котрої був виснажений контр-наступальними діями та обороною,- «створити
      умови, відновити тактично положення, та відбити всю західну частину Нью-Йорку». І для цього не надали жодного
      підрозділу. Це абсолютно нереальна задача, і таких з ГШ постійно приходило безліч не дивлячись на те, що абсолютно
      всі ланки управління ЗСУ ОСУВ, ОТУ, та ТГр розуміли що це нереально. Але така «бумага» приходить завжди
      посилаючись на наказ, тобто «на виконання вимог наказу Головнокомандувача».</p>

    <p>І не дивлячись на те, що кожен новий командир чи то ТГР, чи ОТУ, чи ОСУВ, приходячи на посаду каже: «мені кажіть
      правду, будемо починати з чистого листа» після доповідей з реальним станом справ, отримуючи усні (а, можливо, і
      письмові) догани з посиланням куди подалі та погрозами, пізніше приходить з вибаченнями та погоджується на
      «тіньову обстановку», наприклад, «подавайте не більше двох втрачених позицій, бо сусідні ОТУ або ТГРи подають
      менше, і нас *буть». І так це правда, карають тих, хто менше втратив, взагалі не спираючись на наявні сили та
      засоби своїх військ, наступаючого угрупування противника, і ситуації в цілому. Елементарна математика. Тільки
      проблема в тому, що війна – це не математика, а люди не числа. Мабуть, важливим буде відмітити, що перед
      перекиданням на напрямок Нью-Йорку, щоб заткнути створену не нами діру, ми перебували в Серебрянському лісництві,
      де стрімко просувались в Кремінну. І справедливості заради, з іншою бригадою НГУ, я більш ніж впевнений, що ми б
      дійшли до Кремінної, що було б ефективним на оперативному рівні, і що б змусило перекидати сили противника до
      відбиття вже наших наступальних дій на їх не підготовлену оборону. Ми вказали на це, але замість плану ефективних
      наступальних дій, Сирський обрав звичайну «стратегію дирозатикательства», яка в «стратегічному» часовому просторі
      дала змогу противнику провести наступальні дії на напрямку Тернів та перейти водну перешкоду. Це все події літа
      2024 року, де, якщо ми відкриємо мапу, ми побачимо велетенський прорив противника з Авдіївки в напрямку
      Покровська. І тут класична військова доктрина могла б підказати, що небезпека занадто глибоких проривів — це
      відрізання логістики від наступаючих сил та оточення шляхом ударів у фланг. Це серпень 2024 року, можете глянути
      на Діпстейті. Проте єдиний, хто на це звернув увагу, був противник, і по класиці військової науки він почав
      розширювати напрямок прориву власних сил.</p>

    <h2>Курська операція.</h2>

    <p>Відверто кажучи, я вважав її доцільною, і на якийсь момент мені здалось, що управління Збройних Сил знайшло
      перелік принципів війни і подумало: «а що ж буде, якщо ми спробуємо їх дотримуватись?» І, відверто кажучи, це на
      невеликий термін дало результат: удар по противнику там де він не очікує, концентрація зусиль, перекидання
      противником частини підрозділів, мотивація особового складу, полонені противника для обміну. Елементарні прописні
      істини, але навіть це дало хороший результат. І я не буду казати, що ця операція була помилковою, але скажу
      інакше. Задум хороший, початок хороший, подальші дії — тотальний провал. Спочатку мені здалось, що задум полягав в
      заході на територію противника, що дало багато в розумінні слабкості противника, та рейдових діях. Це була б одна
      з найуспішніших рейдових операцій стратегічно-оперативного рівня, після чого була можливість замінувати всю
      територію можливими засобами, підготувати Сумську область до оборони, відійти з мінімальними, я повторюю,
      мінімальними втратами. Але цього не відбулось. Можливо мета полягала в тому, щоб зайти в Курчатово та захопити
      ТЕС. Досить швидко стало зрозуміло, що наступальні дії зав'язли, і в такий момент обов'язками командира є
      приймання рішень, маневрування, відведення сил та перегрупування. Я нагадаю, що на той момент Головнокомандувач
      лишив свого начальника штабу на управлінні всіма силами оборони, і поїхав безпосередньо керувати наступальними
      діями на Курщині. Дехто, на жаль, не читав ні АЈР-3.2, ні FM 5-0, в яких прописано також і про точки прийняття
      рішень, а саме точку в просторі й часі, де командир або штаб передбачає необхідність ухвалити рішення, що
      стосується певного варіанта дій своїх військ. Зазвичай така точка пов'язана з визначеною зоною інтересу, і
      розташована так у часі та просторі, щоб забезпечити командиру достатній час для реакції на події в цій зоні. Так
      само і про фазові лінії (Phase line PI) — які визначають етапи операції, на яких ти можеш переглянути наявність
      сил та засобів та наприклад зупинитись, перегрупуватись, змінити напрямок тощо. Але окрім стратегічної «стратегії»
      у вигляді точки на мапі та слів «захватіть» я чесно не уявляю що, хто і як планує. Ейфорія пройшла, і почалась
      стара добра відома нам «стратегія» генія генерала. Я назвав її «лоб в лоб». Саме таким чином противник розширив
      наступальний напрямок на Донеччині, захопивши Курахове, після чого в 2025 почав наступальні дії на напрямку
      Великої Новосілки і тепер це наступальний напрямок шириною в 80 кілометрів по фронту.</p>

    <p>Але в погоні за стратегічною стратегією «давити там де не йде», Збройні сили втратили резерви. Їх немає. І це
      важливо, саме тому що дії Головнокомандувача знищили ці резерви не принісши результату і погіршивши стан справ на
      всьому фронті. Дуже засмучує той факт, що навіть росіяни так не діють. Там де вони впираються — вони обходять:
      Покровськ — обійшли з двох сторін, Щербинівка — обійшли з напрямку траси на Костянтинівку, Серебрянське лісництво
      — обійшли, тобто вони підтримують силами та засобами там де їх підрозділи мають успіх. Карл, я це читав в мануалах
      ще в 2014 році, називається «розвинути успіх»: АЈР-3.2 ALLIED JOINT DOCTRINE FOR LAND OPERATIONS
      &lt;&lt;&lt;Exploitation is the continuation of offensive action to disorganize the enemy in depth following a
      successful attack&gt;&gt;&gt; «Розвиток це продовження наступу з метою дезорганізації противника після успішного
      удару.» Проте ми з хлопцями хапались за соломинку надії імітації здорового глузду, чувши, що десь «новостворені
      бригади» відправили на навчання за кордон. Тільки ледачий не чув тоді питань військових (включно зі мною) про те
      навіщо створювати нові бригади маючи величезний некомплект існуючих. Але була надія, що нарешті створять резерви,
      що дасть змогу хоча б часткової ротації підрозділів на хоч якесь відновлення, і що в подальшому ці резерви будуть
      збільшуватись. Бо відсутність резервів і некомплект в бригадах ЗСУ масштабував проблему відсутності відпочинку
      підрозділів взагалі. Тобто бригади стоять без можливості відпочити, відновитись, перегрупуватись, провести
      злагодження, бо потік новоприбулих бійців дозволяє провести тільки індивідуальну підготовку. Взводні ротні
      батальйоні злагодження відсутні вза-га-лі. І ця соломинка просто рветься: після повернення новоствореної бригади
      укомплектованої, на секунду, західним озброєнням, її рвуть на роти і відправляють в різні бригади на закриття дир
      як придані підрозділи. Завіса. Підпис: стратег.</p>

    <p>Ні, вибачте. Це, на жаль. ще не все. Створення паралельних підрозділів з функціями існуючих родів військ тільки
      через те, що тобі не подобається керівник, зі змогою його замінити ну це типовий саботаж. Можете відкрити і
      почитати, що таке саботаж, це призвело до неефективної роботи ЗСУ і тому за таке взагалі треба відкривати
      розслідування СБУ. Ну тобто уявіть, серйозно, в мене є підлеглий, і я просто забираю в нього ресурси та обмежую
      його в управлінні та можливостях, паралельно створюю схожий підрозділ, а потім йду до свого керівника і розповідаю
      що той мій підлеглий не ефективний. Проте цю тему я глибоко занурюватись не буду, бо мене насправді бісить, що
      люди які не бояться загинути, в деяких моментах бояться відстоювати свою честь, гідність, та свій особовий склад.
      Тому лишу це для тих хто «зневірився» що щось можна виправити, бо я вважаю саме захист особового складу основою
      «гідності офіцера».</p>

    <h2>Наради</h2>

    <p>Після того, як Сирський зустрівся з цивільними блогерами і «детально зупинявся на питаннях створення нових бригад
      і заміни комбригів», я заявив на командному пункті, що при зустрічі не потисну йому руку. Такої неповаги до ЗСУ і
      командирів бригад я не міг стерпіти. Тому ми мали план: якщо Сирський приїде до нас на КП, мене просто відправлять
      на ОККО пити каву. При цьому основою мого обурення було навіть не порушення державної таємниці (за що СБУ могла б
      порушити чергове розслідування), і навіть не те, що комбриги, які воюють вже понад двох років на фронті без
      ротацій, відкриваючи новини, бачать, як головнокомандувач обговорює їх посади з цивільними блогерами. Ні.
      Найбільше мене обурило інше: на той момент жодного разу, на жодному ОТУ, не було зібрано нараду комбригів за
      участю головнокомандувача. Я знаю позицію Олександра Станіславовича щодо того, що «я зі всіма на зв'язку по
      телефону», але хочу трохи пояснити позиції стратегічної стратегії чому це не працює. Наради існують у світі не
      просто так, і жодні телефонні розмови не замінять спільної зустрічі з командирами. Кілька аргументів: • Усі
      командири одночасно чують загальну інформацію, бачать реакцію інших. Всі розуміють не лише свої завдання, але й
      загальну обстановку та ролі інших підрозділів. • Командири можуть одразу узгодити між собою дії, ресурси,
      черговість виконання задач. • Командир чує різні думки й пропозиції одразу, а не фрагментарно з окремих дзвінків.
      • Нарада це акт лідерства і контрольної присутності. Фактично це означає: «Ми одна команда і разом вирішуємо
      завдання». • У відкритому обговоренні командири можуть ділитися досвідом, пропонувати рішення. Один командир може
      розповісти, як вирішив певну проблему на своїй ділянці — і цим допомогти іншим. Для ефективності такої зустрічі
      заздалегідь оголошується тема наради, і командири готують проблемні питання. У цьому й полягає суть: коли один
      називає проблему інший може вже мати для неї рішення. Це настільки елементарні принципи управління будь-якою
      структурою, що мені навіть ніяково пояснювати їх «стратегічному» рівню командування. Але оскільки цього ніколи не
      відбувалося доводиться. Справедливо зазначу, що один раз, вже після мого звільнення, така нарада все ж відбулася —
      у форматі Zoom. Але після цього знову все затихло і результату вона не принесла. Системності немає - але на щастя,
      як і в зустрічах із блогерами. І мабуть підходячи до кульмінації сьогодення, бо на жаль війна йде і провалів
      можливо буде все більше і більше, повертаємось до теми дивізій. 15 травня я виклав документ який називається
      «Управління військами або майбутні імовірні перемоги». Уявіть собі так, іноді мені здається що я закінчений ідіот,
      який бореться з вітряками, але кажучи про імовірні перемоги, я сподівався що будуть зроблені висновки і десь щось
      піде як треба. Так от там я описав коротко важливість переходу на дивізійну систему управління. В липні також
      проговорив це в інтерв'ю УП. Аргументація створення проста, і базується на тих проблемах які ми проговорили вище.
      Командири ОТУ та ТГР це не штатні командири, по факту, тимчасових підрозділів. У командира ТГР та ОТУ не має
      повного спектру управлінських інструментів, таких як вплив на підготовку, забезпечення особовим складом та
      технікою, та головне на організаційну штатну структуру. Тобто він не може замінити командира підрозділу, не може
      забезпечити його технікою або людьми, не може контролювати його злагодження та підготовку. Більш того в таких
      командирів по факту забрали навіть те, що вони могли б в теорії робити, а саме можливість перегрупування військ
      (ротацію бригад), та на даний момент вже взагалі всі рішення та накази зійшлись до «відновити тактичне положення
      згідно наказу Головнокомандувача». Командування зі свого боку не може по факту по впливати на командира окрім як
      завести службове розслідування за умовно погане командування підрозділами. Все просто він воює тим чим дали, в
      рамках яких може, і в нього є штатна посада яка до тимчасової ніяк не відноситься. Тобто якщо ти ставиш, умовно,
      командувача південного ОК командиром ОТУ який командує ДШВ, НГУ та ДПСУ котрих вперше бачить, то який результат ти
      від нього очікуєш? Логічно, правда? А «стратегічна» система управління всіх сил оборони станом на зараз досі
      відбувається саме так. Так от, лобіюємо ми цю систему, котру ГШ не переварює. Це факт: як приклад, на одній з
      нарад ОТУ в грубій формі тодішній НГШ закрив рот бригадному генералу (командиру одного з ТГРів) котрий висловився
      на підтримку створення дивізійної системи. Той же НГШ на тій самій нараді обісрав ідею як з дивізіями, так і з
      корпусами, і відмітив, що в них з головнокомандувачем однакова позиція. Окремо хотів би зазначити, що на всіх
      нарадах, на яких я був присутній у всіх ОТУ та ТГрах, і навіть в ОСУВ дивізійну систему сприймали позитивно ВСІ. Я
      жодного разу не чув негативного сприйняття; натомість більшість особисто підходила і висловлювали слова підтримки
      з чого я, звичайно, трішки підах*єв, бо незвично коли генерали нишком підтримують «якогось подпола». Тут хочте
      вірте хочте ні. Але ми дотиснули, і кажучи «ми» я маю на увазі всіх хто до цього дотичний, бо тиснули багато хто.
      Не дивізія, а корпус. І знаєте тут як і з Курською наступальною, як і з 155 бригадою Анни Київської, знов в мене
      з'явилась соломинка хибної надії «А може...». На той момент на мене вийшло видання Форбс з питанням типу «вводять
      не дивізії а корпуси, чи краще це, а чому це так, і що може бути». Я спробував там описати всі ризики та думки.
      Трішки перефразую їх тут. Існує теорія, що корпуси «ввели тому, що в армії РФ дивізійна система, а нам треба не
      так як там, плюс, ми вимушені були б повертати полки» в яку я насправді не вірю. Мені іноді здавалось, що корпуси
      ввели через те, що дехто не зміг пояснити що таке дивізії своєму керівнику. Так от, що таке дивізія? Це основне
      тактичне з'єднання, яке налічує в цілому від 10 до 25 тис. військовослужбовців. Корпус — це загальновійськове
      оперативно-тактичне з'єднання, яке налічує орієнтовно до 50 тисяч військовослужбовців. В принципі, хто не знав, то
      розповім загальновідому інформацію про те, що в дивізії можуть входити бригади, а не тільки полки, і так само
      корпуси можуть командувати бригадами. Але ж чому в такому разі я все одно притримувався (та досі притримуюсь) ідеї
      побудови дивізійної системи. Два аргументи: поступовість та можливість. І вони взаємопов'язані. Поступовість це
      логічний хід еволюції, росту командирів. Якось я спілкувався в далекому 2017 або 2018 році зі своїм побратимом, у
      котрого приймав посаду начальника оперативного відділу полку. Він тоді сказав що дуже шкодує що не пройшов всі
      ланки командування, бо за для управління та планування це необхідно. І я з ним повністю згоден. Це не нормально і
      не ефективно, коли людині, котра командувала 5 тисячами дають під командування 50 тисяч. Навчання, адаптація все
      це необхідно.</p>

    <p>Але окей, живемо в наших реаліях, в реаліях «департаменту швидких рішень» які нажаль приводять до краху.
      Можливість якщо я скажу що завтра звільню Крим, я буду з глузду з'їхавшою людиною, бо я не маю ні ресурсів, ні
      системи управління, ні можливостей для цього. І в цій ситуації пан головнокомандувач наткнувся на свою ж
      стратегічну «стретегію», котра не дасть можливості створення корпусів, а саме «солянку». Тобто в корпус входять
      умовно 5 бригад. Орієнтовно створюють 18 корпусів. Корпуси створюються в Сухопутних військах, Морській піхоті, НГУ
      І ДШВ. Відповідь проста — ніде на фронті не стоять 5 бригад одного роду військ поряд. Саме тому ми і говоримо про
      можливості: створити одну дивізію з трьох бригад з величезним скрипом через певний час можливість є. Можна було б
      «нашкребти» резерви для заміни та виводу трьох бригад на злагодження бо злагодження, с*ка, це основа
      управління!!!, після чого завести злагоджену дивізію на фронт, і так, крок за кроком, зробити з наступними трьома
      бригадами, а потім з іншими. І тільки після цього, коли дивізії були б створені, заздалегідь продумавши
      переміщення з злагодженням так, щоб в майбутньому вони ставали поряд по родам військ, створити корпуси з дивізій
      на фронті. Я не знаю як ви, а як на мене це наче «стратегічненько». Але ні, бо найгеніальніший генерал котрий
      керує «поганою інституцією» вирішив робити корпуси. І насправді їх можна було б робити навіть за такою системою як
      з дивізіями, але складніше, бо резерву з 5-ти бригад я не уявляю за скільки часу і чи можливо взагалі зараз
      зібрати з такими підходами. Але знову ні. Ми створюємо 18 корпусів, бо стратегія і ти не «шариш». І от 24
      листопада 2024 офіційно оголосили, що ми будемо переходити на корпусну систему. А вже в лютому 2025 сам пан
      Сирський заявив що «вже створено 5 корпусів і вони показали свою ефективність, і за короткий термін ми забезпечимо
      управління ще певної кількості корпусів».</p>

    <p>Чесно не розумію досі що таке створено і про яку ефективність йде мова, але що ми маємо зараз. Липень місяць 2025
      — корпуси існують тільки на папері. Те, що зараз роблять по факту — це тактичні групи, котрі до цього існували в
      ОТУ, тільки назва міняється на корпус, і керувати будуть командири корпусів. Чому ж це не корпуси? Та тому що вони
      не керують тільки своїми підрозділами, в тому числі їх підрозділи стоять в складах інших «корпусів». Бо стан справ
      настільки поганий, що неможливо провести заміну підрозділів в великих масштабах (навіть 5 корпусів, на секундочку,
      це 25 бригад), а значить, управлінню корпусів просто визначають смуги відповідальності. В цій смузі імовірно
      знаходиться одна-дві бригади, які знаходяться в прямому підпорядкуванні командира корпусу, а всі інші підрозділи
      залишаються приданими. В грудні 2024 в статті Форбс я описав наступне: «Уявіть, що ОТУВ назвуть корпусом,
      призначать командира з сухопутних військ, або з ДШВ. Підпорядкують йому одну бригаду зі ЗСУ, іншу ДПСУ, третю ДШВ,
      четверту Національної гвардії. Так створять декілька армійських корпусів одразу. Почнеться «броунівський рух» по
      всій лінії фронту, перекидання сил, щоб десь був корпус Національної гвардії, десь морської піхоти, десь ДШВ.
      Фронт просто провалюється. Тому що кожне переміщення — це завжди ризик втрати позиції. Щоб не створювати
      «паперові» дивізії та корпуси, варто з п'яти «поранених» бригад створити три повнокровних. Обрати
      найпродуктивніші, які воюють та показують результат. Вивести їх з фронту, повністю їх укомплектувати та провести
      злагодження на полігоні. Включити туди артилерійську бригаду, батальйон або бригаду інженерного забезпечення. От
      вам і дивізія. Але обов'язково необхідно проводити злагодження. Командир не може керувати особовим складом, якщо
      він його не бачив. Коли одна бригада твоєї дивізії наступає, інша — стоїть в обороні, або б'є по флангах
      противника. Все це треба відпрацьовувати. Проапелюю до тих, хто каже, що зараз не можна виводити бригади з фронту.
      Тут в пригоді стануть військовослужбовці, які навчаються за кордоном. Сформовані з них бригади у жодному разі не
      можна одразу відправляти на складні ділянки фронту. Їх треба заводити на більш-менш спокійну ділянку. Натомість з
      підрозділів, які вони замінять, створювати дивізії» Тут варто відмітити що стаття писалась до повернення 155
      бригади з навчань в Україну. Що сталось після ми вже розглядали в цьому тексті. «Чи можна швидко перейти на
      дивізії? Перейти на дивізії можливо, але поступово. Це не питання місяця і навіть пів року. Інакше це злочинний
      ідіотизм. Повністю зараз знищити ОТУВ та створити корпуси (а по факту ОТУВ просто назвуть корпусами) і
      підпорядкувати їм всі підрозділи — ні до чого хорошого не приведе. Стратегічне мислення основна проблема. В нашій
      ситуації не можна сподіватись, що швидкі рішення розв'яжуть всі наші проблеми. Особливо, коли до цього наробив
      купу помилок» 5 грудня 2024 рік Завіса. Коли я звільнився з військової служби, сподівався що помиляюсь, я
      сподівався, що я ідіот, а насправді там є хоч крапля розуму, і що зараз вони зроблять один корпус, зведуть його
      разом, інший, потім ще інший, і повільно, але поступово, ми почнемо покращувати систему управління. На жаль,
      стратегічна «стратегія» настільки багатоповерхова та багатоходова, що мій оперативно-тактичний розум не може цього
      збагнути. В цілому, вся ця ситуація з швидким створенням 18 корпусів – це, по факту, брехня, та сама, умови для
      якої створив головнокомандувач та в яку він загнав сам себе. Через те, що він публічно пообіцяв, і навіть заявив
      про ефективність корпусів в лютому місяці не дає йому місця визнати що він помилився. Та і визнавати помилки в
      генералітеті не прийнято. Чи вірить він сам в це, мені, на жаль, не відомо, та і насправді це не має жодного
      значення. Бо факт жахливої ситуації на фронті – це факт, як і факт відсутності системи управління, як і
      безглуздого мікро менеджменту і відсутності будь-якої системи в цілому. Це все якраз причина неефективності
      інституції, а не її наслідки.</p>

    <div class="epilogue">
      <h2>Епілог.</h2>
      <p>Сподіваюсь стратегічні стратеги пам'ятають: існує три рівні управління військами – тактичний, оперативний, та
        стратегічний. Так, військове мистецтво допускає, що вони можуть перетинатись в стратегічно-оперативний,
        оперативно-тактичний, але без розуміння що за цими словами стоїть озвучувати їх мабуть не варто. Так от: Мануал
        FM 30, Operations, до 2022 року мав також три рівні управління. Проте в 2022 році він поділив стратегічний
        рівень на національний стратегічний, та театральний стратегічний. Особливо концепції це не змінює. Тактичний:
        відповідає за конкретні бойові дії, виконання завдань на тактичному рівні, безпосередньо управління підрозділами
        на полі бою. Проведення окремих боїв, маневрів, вогню силами тактичних з'єднань. Оперативний: планування і
        виконання скоординованих операцій (кампаній) серед корпусів, дивізій і бригад саме той рівень, що з'єднує
        стратегію і тактику. На цьому рівні діють оперативні командування, які здійснюють керівництво військами в певних
        регіонах або напрямках. Стратегічний: відповідає за розробку загальної військової політики, планування операцій
        на стратегічному рівні, а також за загальне керівництво та контроль над Збройними Силами. На цьому рівні
        працюють вищі посадові особи, такі як міністр оборони, Головнокомандувач, командувачі родів військ. Національний
        стратегічний: формування стратегічної політики, визначення ролі ЗСУ в війні (Палата, МО, Генштаб). Театральний
        стратегічний: ведення кампаній в межах театру воєнних дій (оперативного командування ASCC). Я це все до того, що
        якщо я назву свого кота стратегом, стратегом він від цього не стане. Тобто за будь-якою назвою повинно щось
        стояти, якісь рішення, дії, інакше це якесь інфоциганство вже ментор котрий відкриває всім бізнеса і вчить
        успішному успіху не маючи свого бізнесу.</p>

      <p>В цілому я не чіпляв багато болючих тем, в котрі, якщо поглиблюватись, то можна написати книгу, котра стане
        просто розслідуванням. Я розумію, що всі роблять помилки, можливо кадрові, можливо управлінські, але якщо ти
        знищуєш децентралізацію, та керуєш взяттям спостережних постів, то тут вже повна відповідальність на тобі. А
        казати про армію, як погану інституцію у котрої найгеніальніший генерал-стратег, і що саме тому ми програємо –
        це неповага. Я в армії бачу безліч найкращих командирів, офіцерів, сержантів і солдат, вони просто наглухо
        виснажені, але не дивлячись на це тримаються на 200 відсотків — не завдяки, а всупереч. Я це все пишу в третій
        годині ночі мабуть для того, щоб панове офіцери, сержанти та солдати, котрі і є армією, котрі безпосередньо
        зараз виконують задачі, котрі є майбутнім України, вчились на чужих помилках, і не повторювали їх в майбутньому.
        Просто життя постійно намагається схилити кожного до інтересу особистого від національного інтересу. Українська
        нація переживала безліч трагічних моментів своєї історії. Проте вона вижила тоді, виживе і зараз.</p>

      <h4>© Богдан Кротевич 2024-07-22 <a href="https://t.me/ein_fruhling_2/463">@t.me/ein_fruhling_2</a></h4>
    </div>
  </div>
</body>

</html>